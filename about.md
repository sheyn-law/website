---
title: o nama
fragment: onama
image: luka_small.jpg
---

Advokatska kancelarija Obradović, od samog osnivanja, osigurava pravne usluge i podršku na području stvarnog prava (nepokretnosti i građevinsko pravo - rešavanja pitanja uknjižbi i drugih spornih pitanja pred Katastrom), privrednog prava (osnivanje različitih oblika preduzeća, organizacione i statusne promene, izrada različitih internih dokumenata), obligacionog prava (izrada različitih vrsta ugovora), prava intelektualna svojine (pravno konsultovanje u oblasti autorskog prava, žiga, patenta), medijskog prava, radnog prava, porodičnog i naslednog prava, upravnog prava (upravni postupak, upravni spor, prijem i otpust iz državljanstava) i krivičnog prava.

Od samog osnivanja naše kancelarije, osnovni princip našeg poslovanja je profesionalan individualan pristup svakoj stranci praćen izuzetnom komunikacijom i osluškivanjem potreba klijenata u cilju ostvarivanja naših usluga na najvišem nivou.

Bavimo se pravnim savetovanjem pravnih i fizičkih lica u svakodnevnom poslovanju, sastavljanjem ugovora i izradom pravnih mišljenja, kao i njihovim zastupanjem pred sudovima, državnim telima Republike Srbije i trećim licima u raznim vrstama sporova.

Osim sa kolegama advokatske profesije, naša kancelarija sarađuje i sa brojnim spoljnim saradnicima, iz različitih službi i delatnosti poput javnih beležnika, javnih izvršitelja, sudskih veštaka, sudskih prevodioca kao i iz drugih različitih delatnosti.

Vrhunska pravna usluga u različitim područjima prava i individualni pristup svakom predmetu garancija su uspeha i zadovoljstva svih naših klijenata.
